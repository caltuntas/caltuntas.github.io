---
layout: post
title: "Text Editör Seçimlerinin Galibi : Vim"
description: "Text Editör Seçimlerinin Galibi : Vim"
date: 2010-09-26T07:21:22+00:00
tags: vim
---
  
![Vim Logo](/img/editorgalibi/vim-editor_logo.png)


Geçtiğimiz referandum kadar ilgi çekeceğini sanmıyorum fakat Notepad, Wordpad,
Notepad++ diye giden text editör serüveninde galibini Vim olarak açıklıyorum.

Yaklaşık 7-8 aydır kullandığım ana yazılım geliştirme IDE’leri haricindeki
bütün text işlemleri ve Javascript programlama için Vim editörü kullanıyorum.
Öğrenmesi biraz zor kullandıkça öğreniyorsunuz fakat ilerledikçe hızınız ve
üretkenliğiniz oldukça artıyor. O yüzden hala öğreniyorum ve açıkçası
ilerlemeyi biraz zamana bıraktım. Birkaç tuş ile normalde kullandığınız
editörde birkaç dakika alan bir işlemi hızlıca yapabiliyorsunuz gerçekten çok
iyi özellikleri var. Ayrıca sevdiğim özelliklerinden biride Windows, Linux
ayrımı yapmadan her işletim sisteminde olması dolayısı ile Linux’ü açıp dosya
editlemek ya da C,Perl.. kodu yazmak istediğinizde sağa sola bakıp
kalmıyorsunuz.

Pragmatic Programmers’daki gibi
---
    Use a Single Editor Well

yaklaşımının oldukça faydalı olduğuna inanıyorum. Bu yüzden Vim ya da benzeri
bir editörü iyice öğrenmek programcı için oldukça faydalı olacaktır.Bundan
sonra Vim ile ilgili öğrendiklerim ve faydalı bulduklarımı buraya yazmaya
çalışacağım. Aslında çok fazla kaynak var birde ben neden yazıyorum diye
düşünmekte haklısınız fakat başkasına faydasından çok öğrendiğim Vim
komutlarını çok çabuk unuttuğum için burada bir bakıma kendi Vim dokümanımı
tutmak istiyorum.

Bu arada benzeri bir editör demiştim ya düzeltiyorum benzeri yok diyebilirim :)
(Emacs,Textmate diyenleri duyar gibiyim)

